# Kurulum yardımı

FairEmail'i kurmak oldukça basittir. E-posta almak için en az bir hesap, e-posta göndermek istiyorsanız en az bir kimlik eklemeniz gerekir. Hızlı kurulum, çoğu büyük sağlayıcı için tek seferde bir hesap ve bir kimlik ekleyecektir.

## Gereksinimler

Hesapları ve kimlikleri ayarlamak için bir internet bağlantısı gereklidir.

## Hızlı Kurulum

Sadece adınızı, e-posta adresinizi ve parolanızı girin ve *Devam* 'a dokunun.

Bu, birçok büyük e-posta sağlayıcısı için işe yarar.

Hızlı kurulum işe yaramazsa, başka bir şekilde bir hesap ve kimlik kurmanız gerekir, yönergeler için aşağıya bakın.

## Hesap kurulumu - e-posta almak için

Bir hesap eklemek için *Hesapları yönet* ve alttaki turuncu *ekle* düğmesine dokunun. Listeden bir sağlayıcı seçin, çoğunlukla e-posta adresiniz olan kullanıcı adını ve şifrenizi girin. FairEmail'in e-posta sunucusuna bağlanmasını ve sistem klasörlerinin bir listesini almasını sağlamak için *Denetle* düğmesine dokunun. Sistem klasörü seçimini inceledikten sonra *Kaydet* düğmesine dokunarak hesabı ekleyebilirsiniz.

Eğer e-posta sağlayıcınız listede yoksa *Özel*'i seçin. Alan adını girin, örneğin *gmail.com* ve *Ayarları al* düğmesine dokunun. Eğer sağlayıcınız [otomatik tanıma](https://tools.ietf.org/html/rfc6186)'yı destekliyorsa FairEmail, ana bilgisayar adını ve bağlantı noktası numarasını dolduracak. Ayrıca doğru IMAP ana bilgisayar adı, bağlantı noktası numarası ve protokolü (SSL / TLS veya STARTTLS) için sağlayıcınızın kurulum yönergelerini inceleyin. Bunun hakkında daha fazlası için lütfen [burada](https://github.com/M66B/FairEmail/blob/master/FAQ.md#authorizing-accounts)'ya bakın.

## Kimlik kurulumu - e-posta göndermek için

Benzer şekilde, bir kimlik eklemek için *Hesabı yönet* ve alttaki turuncu *ekle* düğmesine dokunun. Göndermek istediğiniz e-posta adresinden karşıda görünmesini istediğiniz adı girin ve bağlı bir hesap seçin. Kimliği eklemek için *Kaydet*'e dokunun.

Hesap elle yapılandırıldıysa, kimliği de elle yapılandırmanız gerekir. Alan adını girin, örneğin *gmail.com* ve *Ayarları al* düğmesine dokunun. Eğer sağlayıcınız [otomatik tanıma](https://tools.ietf.org/html/rfc6186)'yı destekliyorsa FairEmail, ana bilgisayar adını ve bağlantı noktası numarasını dolduracak. Ayrıca doğru IMAP ana bilgisayar adı, bağlantı noktası numarası ve protokolü (SSL / TLS veya STARTTLS) için sağlayıcınızın kurulum yönergelerini inceleyin.

Takma ad kullanma hakkında [bu SSS](https://github.com/M66B/FairEmail/blob/master/FAQ.md#FAQ9)'a bakın.

## Verilen izinler - kişi bilgilerine erişmek için

E-posta adreslerine bakmak, kişi fotoğraflarını göstermek vs. istiyorsanız, FairEmail'e kişileri okuma izni vermeniz gerekir. Sadece *Verilen izinler*'e dokunun ve *İzin ver*'i seçin.

## Pil eniyileştirme ayarları - sürekli e-posta almak için

Son Android sürümlerinde batarya kullanımını azaltmak için ekran bir süre kapalı kaldığında uygulamalar uyku moduna geçer. Gecikmesiz yeni e-postalar almak istiyorsanız, FairEmail için pil eniyileştirmelerini devre dışı bırakmalısınız. *Pil eniyileştirmeleri devre dışı* düğmesine dokunun ve yönergeleri izleyin.

## Sorular veya sorunlar

Bir sorunuz veya probleminiz varsa, lütfen yardım için [buraya bakın](https://github.com/M66B/FairEmail/blob/master/FAQ.md).