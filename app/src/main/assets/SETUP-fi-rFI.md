# Asetusohje

FairEmailin käyttöönotto on melko yksinkertaista. Tarvitset ainakin yhden tilin vastaanottaaksesi sähköpostia ja ainakin yhden tilin lähettääksesi sähköpostia. Pika-asennus lisää samalla kertaa tilin ja identiteetin useimmilla palveluntarjoajilla.

## Vaatimukset

Verkkoyhteys tarvitaan tilien ja identiteettien asettamiseksi.

## Pika-asennus

Lisää vain nimesi, sähköpostiosoitteesi ja salasanasi sekä paina *Aloita*.

Tämä toimii useimmille sähköpostipalveluntarjoajille.

Jos pika-asennus ei toimi, täytyy tili ja identiteetti asettaa erikseen, katso ohjeet alapuolelta.

## Aseta tili - sähköpostien vastaanottamiseksi

Tilin lisäämiseksi napauta *Aseta tilit* ja napauta alhaalla olevaa oranssia *lisää*-painiketta. Valitse palveluntarjoaja listasta, anna käyttäjätunnus, joka useimmiten on sähköpostiosoite, ja anna salasana. Napauta *Tarkista* antaaksesi FairEmailin yhdistää sähköpostipalvelimeen ja hakea listan järjestelmän kansioista. Järjestelmän kansiovalintojen tarkistuksen jälkeen voit lisätä tilin napauttamalla *Tallenna*.

Jos palveluntarjoajasi ei ole palveluntarjoajalistalla, valitse *Mukautettu*. Lisää verkkotunnus, esimerkiksi *gmail.com*, ja napauta *Hae asetukset*. Jos palveluntarjoajasi tukee [auto-discoverya](https://tools.ietf.org/html/rfc6186), FairEmail täyttää verkko-osoitteen ja porttinumeron. Muussa tapauksessa tarkista palveluntarjoajasi asetusohjeista IMAP verkko-osoite, porttinumero ja protokolla (SSL/TLS tai STARTTLS). Katso [täältä](https://github.com/M66B/FairEmail/blob/master/FAQ.md#authorizing-accounts) lisätietoja.

## Aseta identiteetti - viestien lähettämiseksi

Vastaavasti identiteetin lisäämiseksi napauta *Aseta identiteetit* ja napauta alhaalla olevaa oranssia *lisää*-painiketta. Anna nimi, jonka haluat näkyvän lähettämiesi viestien lähetysosoitteessa ja valitse siihen liittyvä tili. Napauta *Tallenna* lisätäksesi identiteetin.

Jos tili määritettiin manuaalisesti, luultavasti identiteettikin pitää asettaa manuaalisesti. Lisää verkkotunnus, esimerkiksi *gmail.com*, ja napauta *Hae asetukset*. Jos palveluntarjoajasi tukee [auto-discoverya](https://tools.ietf.org/html/rfc6186), FairEmail täyttää verkko-osoitteen ja porttinumeron. Muussa tapauksessa tarkista palveluntarjoajasi asetusohjeista IMAP verkko-osoite, porttinumero ja protokolla (SSL/TLS tai STARTTLS).

Lue [tämä usein kysytyt kysymykset](https://github.com/M66B/FairEmail/blob/master/FAQ.md#FAQ9) aliasten käytöstä.

## Myönnä käyttöoikeudet - yhteystietoihin pääsemiseksi

FairEmail tarvitsee käyttöoikeudet yhteystietoihin, jos haluat etsiä sähköpostiosoitteita, näyttää yhteystietojen kuvia, jne. Napauta vain *Myönnä käyttöoikeudet* ja valitse *Myönnä*.

## Aseta akun käytön optimointi - sähköpostien vastaanottamiseksi ilman keskeytyksiä

Viimeisimmissä Android-versiossa sovellukset laitetaan lepotilaan akun käytön vähentämiseksi, kun näyttö on ollut jonkin aikaa pois päältä. Jos haluat vastaanottaa sähköposteja ilman keskeytyksiä, pitää akun käytön optimointi ottaa pois käytöstä FairEmailille. Napauta *Poista akun käytön optimoinnit* ua seuraa ohjeita.

## Kysymyksiä tai ongelmia

Jos sinulla on kysymys tai ongelma, ole hyvä ja [katso täältä](https://github.com/M66B/FairEmail/blob/master/FAQ.md) apua.