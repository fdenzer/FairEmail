# Pomoc s nastavením

Nastavenie FairEmail je veľmi jednoduché. Potrebujete pridať aspoň jeden účet pre príjem e-mailov a aspoň jednu identitu ak chcete odosielať e-maily. "Rýchle nastavenie" pridá účet a identitu naraz pre väčšinu známych poskytovateľov.

## Požiadavky

Internetové pripojenie je potrebné pre nastavenie účtov a identít.

## Rýchle nastavenie

Len vložte vaše meno, e-mailovú adresu a heslo a stlačte *Pokračovať*.

Toto bude fungovať pre väčšinu známych e-mailových poskytovateľov.

Ak rýchle nastavenie nefunguje, budete potrebovať nastaviť účet a identitu iným spôsobom, viď nižšie pre postup.

## Nastaviť účet - pre príjem e-mailov

Pre pridanie účtu, klepnite na *Spravovať účty* a klepnite na oranžové tlačidlo *Pridať* v dolnej časti. Zvoľte si poskytovateľa zo zoznamu, vložte používateľské meno, ktoré je väčšinou vaša e-mailová adresa a zadajte heslo. Klepnite na *Skontrolovať* aby sa mohol FairEmail pripojiť do e-mailového serveru a vyzdvihnúť zoznam systémových priečinkov. Po skontrolovaní voľby systémového priečinka môžete pridať účet klepnutím na *Uložiť*.

Ak váš poskytovateľ nie je na zozname poskytovateľov, zvoľte *Vlastný*. Vložte názov domény, napríklad *gmail.com* a klepnite na *Získať nastavenia*. Ak váš poskytovateľ podporuje [automatické objavenie](https://tools.ietf.org/html/rfc6186), FairEmail vyplní názov hostiteľa a číslo portu, inak skontrolujte návod na nastavenie vášho poskytovateľa pre správny názov hostiteľa IMAP, číslo portu a protokol (SSL/TLS alebo STARTTLS). Pre viac informácií, pozrite [tu](https://github.com/M66B/FairEmail/blob/master/FAQ.md#authorizing-accounts).

## Nastaviť identitu - pre odosielanie e-mailov

Podobne, pre pridanie identity, klepnite na *Spravovať účty* a klepnite na oranžové tlačidlo *Pridať* v dolnej časti. Vložte meno, ktoré sa má zobrazovať v adresnom poli "Od:" v e-mailoch, ktoré pošlete a zvoľte si pripojený účet. Klepnite na *Uložiť* pre uloženie identity.

Ak bol účet nastavovaný ručne, pravdepodobne budete tiež musieť nastaviť identitu manuálne. Vložte názov domény, napríklad *gmail.com* a klepnite na *Získať nastavenia*. Ak váš poskytovateľ podporuje [automatické objavenie](https://tools.ietf.org/html/rfc6186), FairEmail vyplní názov hostiteľa a číslo portu, inak skontrolujte návod na nastavenie vášho poskytovateľa pre správny názov hostiteľa IMAP, číslo portu a protokol (SSL/TLS alebo STARTTLS).

Viď [tieto často kladené otázky](https://github.com/M66B/FairEmail/blob/master/FAQ.md#FAQ9) o používaní aliasov.

## Udeliť povolenia - pre prístup ku kontaktným informáciám

Pre hľadanie e-mailových adries, zobrazenie fotografií kontaktov, atď., musíte FairEmailu udeliť oprávnenie pre čítanie kontaktov. Len klepnite na *Udeliť povolenia* a vyberte *Povoliť*.

## Nastaviť optimalizáciu batérie - pre neustály príjem e-mailov

Na nedávnych verziách Androidu, systém uspí aplikácie pri zhasnutí obrazovky na dlhšiu dobu pre zníženie spotreby batérie. Ak chcete prijímať nové e-maily bez oneskorenia, mali by ste zakázať optimalizáciu batérie pre FairEmail. Klepnite na *Zakázať optimalizáciu batérie* a nasledujte postup.

## Otázky alebo problémy

Ak máte otázku alebo problém, [pozrite sem](https://github.com/M66B/FairEmail/blob/master/FAQ.md) pre pomoc.