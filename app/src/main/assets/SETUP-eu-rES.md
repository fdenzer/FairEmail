# Ezartzeko laguntza

FairEmail ezartzea oso erraza da. Gutxienez kontu bat behar duzu e-maila jasotzeko eta identitate bat e-maila bidaltzeko. Ezarpen azkarrak kontu eta identitate bana gehituko ditu aldi berean hornitzaile ezagun gehienentzat.

## Betebeharrak

Internet konexioa behar da kontuak eta identitateak ezartzeko.

## Ezarpen azkarra

Idatzi zure izena, e-mail helbidea eta pasahitza eta sakatu *Goazen*.

Hau nahikoa da e-mail hornitzaile nagusi gehienentzat.

Ezarpen azkarra ez badabil, kontu eta identitate bana sortu beharko dituzu, azpian daude argibideak.

## Ezarri kontua - e-maila jasotzeko

Kontu bat gehitzeko, sakatu *Kudeatu kontuak* eta sakatu behealdeko *gehitu* botoi laranja. Hautatu hornitzaile bat zerrendatik, idatzi erabiltzaile-izena, gehienetan zure e-mail helbidea dena eta sartu zure pasahitza. Sakatu *Egiaztatu* FairEmail e-mail zerbitzarira konektatu dadin eta sistemako karpeten zerrenda jaso dezan. Sistemako karpeten hautaketa egin eta gero kontua gehitu dezakezu *Gorde* sakatuz.

Zure hornitzailea ez badago hornitzaileen zerrendan, hautatu *Pertsonalizatua*. Sartu domeinuaren izena, adibidez *gmail.com* eta sakatu *Jaso ezarpenak*. Zure hornitzaileak [aurkitze automatikoa](https://tools.ietf.org/html/rfc6186) onartzen badu, FairEmail-ek hostalari izena eta ataka zenbakia beteko ditu, bestela kontsultatu zure hornitzailearen ezarpen argibideak IMAP ostalari izen, ataka zenbaki eta protokolo (SSL/TLS edo STARTTLS) egokiak zeintzuk diren jakiteko. Honi buruz gehiago jakiteko begiratu [hemen](https://github.com/M66B/FairEmail/blob/master/FAQ.md#authorizing-accounts).

## Ezarri identitatea - e-maila bidaltzeko

Identitatea gehitzeko, sakatu *Kudeatu identitatea* eta sakatu behealdeko *gehitu* botoi laranja. Sartu zuk bidalitako mezuen igorlearen eremuan agertzea nahi duzun izena eta hautatu dagokion kontua. Sakatu *Gorde* identitatea gehitzeko.

Kontua eskuz konfiguratu bada, ziur aski identitatea ere eskuz konfiguratu beharko duzu. Sartu domeinuaren izena, adibidez *gmail.com* eta sakatu *Jaso ezarpenak*. Zure hornitzaileak [aurkitze automatikoa](https://tools.ietf.org/html/rfc6186) onartzen badu, FairEmail-ek hostalari izena eta ataka zenbakia beteko ditu, bestela kontsultatu zure hornitzailearen ezarpen argibideak SMTP ostalari izen, ataka zenbaki eta protokolo (SSL/TLS edo STARTTLS) egokiak zeintzuk diren jakiteko.

Ikusi ezizenei buruzko [FAQ hau](https://github.com/M66B/FairEmail/blob/master/FAQ.md#FAQ9).

## Baimenak ematea - kontaktuen informazioa atzitzeko

Kontaktuen e-mail helbideak bilatu, kontaktuen argaziak bistaratu eta abar nahi baduzu FairEmail aplikazioari kontaktuak atzitzeko baimena eman beharko diozu. Sakatu *Eman baimenak* eta aukeratu *Baimendu*.

## Ezarri bateria optimizazioak - mezua etenik gabe jasotzeko

Android bertsio berrietan, sistemak aplikazioak lokartzen ditu pantaila itzalita dagoenean edo denbora batera bateria aurrezteko. E-mail berriak atzerapenik gabe jaso nahi badituzu, bateria optimizazioa desgaitu beharko zenuke FairEmail aplikazioarentzat. Sakatu *Desgaitu bateria optimizazioak* eta jarraitu argibideak.

## Galderak edo arazoak

Galdera edo arazo bat baduzu [begiratu hemen](https://github.com/M66B/FairEmail/blob/master/FAQ.md) laguntzarako.