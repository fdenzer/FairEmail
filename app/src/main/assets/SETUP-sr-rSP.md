# Помоћ подешавања

Подешавање FairEmail апликације је крајње једноставно. Морате да додате бар један налог да примате поруке и бар један идентитет ако желите да их шаљете. Брзо подешавање ће за већину провајдера додати одједном и налог и идентитет.

## Захтеви

За поставку налога и идентитета је потреба интернет конекција.

## Брзо подешавање

Само унесите Ваше име, е-мејл адресу и лозинку и кликните *Напред*.

Ово ће радити за већину провајдера.

Ако брзо подешавање не ради, можете подесити налог и идентетит на други начин, видите испод за упутства.

## Подесите налог - да примате поруке

Да додате налог, кликните *Управљање налозима* и кликните на наранџасто *додај* дугме на дну. Одаберите провајдера са листе, унесите корисничко име, што је обично Ваша е-мејл адреса и унесите лозинку. Кликните *Провери* да пустите FairEmail да проба да се повеже на е-мејл сервер и дохвати листу системских фасцикли. После одабира системских фасцикли, можете додати налог кликом на *Сачувај*.

Ако Ваш провајдер није на листи провајдера, одаберите *Произвољни*. Унесите име домена, нпр. *gmail.com* и кликните *Дохвати поставке*. Ако Ваш провајдер подржава [ауто-откривање](https://tools.ietf.org/html/rfc6186), FairEmail ће попунити име домаћина и број порта, а у супротном проверите упутства за подешавање Вашег провајдера за право име IMAP домаћина, број порта и протокол (SSL/TLS или STARTTLS). За више о овоме, погледајте [овде](https://github.com/M66B/FairEmail/blob/master/FAQ.md#authorizing-accounts).

## Подесите идентитет - да шаљете поруке

Слично, да подесите идентитет, кликните *Управљање идентитетима* и кликните на наранџасто *додај* дугме на дну. Унесите име које желите да се појављује када други виде Ваш е-мејл и одаберите повезани налог. Кликните *Сачувај* да додате идентитет.

Ако је налог ручно подешен, вероватно ћете требати да подесите и идентитет ручно. Унесите име домена, нпр. *gmail.com* и кликните *Дохвати поставке*. Ако Ваш провајдер подржава [ауто-откривање](https://tools.ietf.org/html/rfc6186), FairEmail ће попунити име домаћина и број порта, а у супротном проверите упутства за подешавање Вашег провајдера за право име SMTP домаћина, број порта и протокол (SSL/TLS или STARTTLS).

Погледајте [често постављана питања](https://github.com/M66B/FairEmail/blob/master/FAQ.md#FAQ9) око коришћења алијаса.

## Одобрите овлашћења - да приступите информацијама о контактима

Ако желите да повежете адресу е-поште, да Вам се приказују слике контаката итд., морате одобрити право на читање контаката за FairEmail апликацију. Само кликните *Одобри овлашћења* и одаберите *Дозволи*.

## Подесите оптимизацију батерије - да стално примате е-мејлове

На скорашњим верзијама Андроида, апликација ће бити стављене у режим спавања ако је екран угашен неко време да би се смањила потрошња батерије. Ако желите да примате нове поруке без задршке, треба да искључите оптимизацију батерије за FairEmail апликацију. Кликните *Искључи оптимизацију батерије* и пратите упутства.

## Имате питања или проблем

Уколико имате питања или проблем, [погледајте овде](https://github.com/M66B/FairEmail/blob/master/FAQ.md) за помоћ.