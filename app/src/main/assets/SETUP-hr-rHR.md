# Pomoć pri postavljanju

Postavljanje FairEmail-a prilično je jednostavno. Trebate dodati barem jedan račun da biste primili e-poštu i barem jedan identitet ako želite slati e-poštu. Brzo postavljanje dodat će račun i identitet većini glavnih dobavljača e-pošte.

## Zahtjevi

Za postavljanje računa i identiteta potrebna je internetska veza.

## Brzo postavljanje

Samo unesite svoje ime, adresu e-pošte i lozinku i dodirnite *Idi*.

Ovo će raditi za većinu glavnih pružatelja usluga e-pošte.

Ako brzo postavljanje ne uspije, morat ćete postaviti račun i identitet na drugi način, upute potražite u nastavku.

## Postavljanje računa - za primanje e-pošte

Da biste dodali račun, dodirnite *Upravljanje računima* i na dnu narančastog botuna *dodaj*. S popisa odaberite provajdera, unesite korisničko ime, koje je uglavnom vaša adresa e-pošte i unesite svoju lozinku. Dodirnite *Provjeri* da biste se omogućili da se FairEmail poveže s poslužiteljem e-pošte i preuzme popis sistemskih mapa. Nakon pregleda izbora mape sustava možete dodati račun dodirom na *Spremi*.

Ako vaš davatelj nije na popisu pružatelja usluga, odaberite *Custom*. Unesite ime domene, primjerice *gmail.com* i dodirnite *Dohvati postavke*. Ako vaš pružatelj usluga podržava [automatsko otkrivanje](https://tools.ietf.org/html/rfc6186), FairEmail će ispuniti ime računala i broj porta, osim toga, provjerite upute za postavljanje vašeg davatelja za pravo IMAP ime glavnog računala, broj porta i protokol (SSL / TLS ili STARTTLS). Više o ovome pogledajte [ovdje](https://github.com/M66B/FairEmail/blob/master/FAQ.md#authorizing-accounts).

## Postavljanje identiteta - za slanje e-pošte

Slično tome, da biste dodali identitet, dodirnite *Upravljanje identitetom* i dodirnite narančastu tipku *dodaj* na dnu. Unesite ime koje želite da se pojavi u adresi e-pošte koju šaljete i odaberite povezani račun. Dodirnite *Spremi* da biste dodali identitet.

Ako je račun konfiguriran ručno, vjerojatno ćete morati i ručno konfigurirati identitet. Unesite ime domene, primjerice *gmail.com* i dodirnite *Dohvati postavke*. Ako vaš pružatelj usluga podržava [automatsko otkrivanje](https://tools.ietf.org/html/rfc6186), FairEmail će ispuniti ime računala i broj porta, osim toga, provjerite upute za postavljanje vašeg davatelja za pravo IMAP ime glavnog računala, broj porta i protokol (SSL / TLS ili STARTTLS).

Pogledajte [ovaj FAQ](https://github.com/M66B/FairEmail/blob/master/FAQ.md#FAQ9) o korištenju aliasa.

## Davanje dozvola - za pristup podacima o kontaktima

Ako želite pretraživati adrese e-pošte, prikazivati fotografije kontakata itd., Trebate odobriti FairEmailu dozvolu za čitanje kontakata. Samo dodirnite *Davanje dozvola* i odaberite *Dopusti*.

## Postavljanje optimizacija za baterije - za kontinuirano primanje e-poruka

Na novijim verzijama Androida Android će staviti uređaje za spavanje kad je ekran neko vrijeme isključen kako bi smanjio potrošnju baterije. Ako želite primati nove poruke e-pošte bez odgađanja, trebali biste onemogućiti optimizaciju baterije za FairEmail. Dodirnite *Onemogući optimizaciju baterije* i slijedite upute.

## Pitanja ili problemi

Ako imate pitanje ili problem, molimo vas da [potražite ovdje](https://github.com/M66B/FairEmail/blob/master/FAQ.md) pomoć.