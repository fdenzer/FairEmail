# Opsætningshjælp

At opsætte FairEmail er ret enkelt. Du skal tilføje mindst én konto for at modtage e-mail og mindst én identitet for at sende e-mail. Den hurtige opsætning tilføjer på én gang en konto og en identitet for de fleste større udbydere.

## Forudsætninger

En Internetforbindelse kræves for at opsætte konti og identiteter.

## Hurtig opsætning

Angiv blot dit navn, e-mail og adgangskode, og tryk på *Go*.

Dette vil fungere for de fleste større udbydere.

Fungerer hurtig-opsætningen ikke, så opsæt på anden vis en konto og en identitet (se instruktioner nedenfor).

## Opsæt konto - for at modtage e-mail

For at tilføje en konto, så tryk på*Håndtér Konti* og tryk på orange knap *Tilføj* nederst. Vælg en udbyder på listen, angiv brugernavnet, som for det meste er din e-mail, og angiv dit adgangskode. Tryk *Tjek* for at lade FairEmail forbinde til e-mailserveren og hente en liste over systemmapper. Efter gennemgang af systemmappeudvalget kan du tilføje kontoen ved at trykke på*Gem*.

Er din udbyder ikke på listen over udbydere, så vælg *Tilpasset*. Angiv domænenavnet, f.eks. *gmail.com*, og tryk på *Hent indstillinger*. Understøtter din udbyder [auto-detektering](https://tools.ietf.org/html/rfc6186), udfylder FairEmail værtsnavnet og portnummeret, ellers tjek opsætningsvejledningen fra din udbyder vedr. korrekt IMAP-værtsnavn, portnummer og protokol (SSL/TLS eller STARTTLS). For mere om dette, se [hér](https://github.com/M66B/FairEmail/blob/master/FAQ.md#authorizing-accounts).

## Opsæt identitet - for at sende e-mail

På samme vis, så tryk på *Håndtér Identitet* for at tilføje en identitet og tryk på den orange knap *Tilføj* nederst. Angiv det navn, du ønsker vist i fra-adressen i e-mails, du sender, og vælg en tilknyttet konto. Tryk *Gem* for at tilføje identiteten.

Blev kontoen opsat manuelt, skal du sandsynligvis også opsætte identiteten manuelt. Angiv domænenavnet, f.eks. *gmail.com*, og tryk på *Hent indstillinger*. Understøtter din udbyder [auto-detektering](https://tools.ietf.org/html/rfc6186), udfylder FairEmail værtsnavnet og portnummeret, ellers tjek opsætningsvejledningen fra din udbyder vedr. korrekt SMTP-værtsnavn, portnummer og protokol (SSL/TLS eller STARTTLS).

Se [denne FAQ](https://github.com/M66B/FairEmail/blob/master/FAQ.md#FAQ9) vedr. brug af aliasser.

## Giv tilladelser - for at tilgå kontaktoplysninger

Hvis du vil slå e-mailadresser op, få vist kontaktfotos mv., skal du give FairEmail læs kontakter-tilladelse. Tryk blot på *Giv tilladelse* og vælg *Tillad*.

## Opsæt batterioptimeringer - til løbende modtagelse af e-mail

I nyere Android-versioner sættes apps i dvale for at reducere batteriforbruget, når skærmen har været slukket i nogen tid. Vil du gerne modtage nye e-mails uden forsinkelser, skal du deaktivere batterioptimeringer for FairEmail. Tryk på *Deaktivér Batterioptimeringer* og følg anvisningerne.

## Spørgsmål eller problemer

Har du et spørgsmål eller problem, så [kig venligst her](https://github.com/M66B/FairEmail/blob/master/FAQ.md) for hjælp.